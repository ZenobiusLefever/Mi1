
FAQ
Activiteiten
Waar kan je SWAMP vinden?

Onze thuisbasis is VUB campus Etterbeek, meestal kan je ons vinden in de omgeving van lokaal 1G020.
Wat voor activiteiten doet SWAMP?

Spelletjesavonden op maandag (ook tijdens de blok!), maandelijke RPG-avonden, initiaties voor allerlei nieuwe spellen en klassiekers, het jaarlijkse SWAMP-weekend, film-avonden, toernooien, cantussen, de SWAMP-doop, activiteiten op verplaatsing (SPIEL, MtG pre-releases…)… Hou onze FB-pagina en -groep in de gaten voor alle activiteiten!
Meest gespeelde spellen?

Magic the Gathering, Cards against Humanity, Secret Hitler, Exploding Kittens, klassiekers zoals Catan en Ticket to Ride, maar ook bij het brede publiek nog niet zo bekende spellen en Kickstarter-spellen zoals Woosh, Survive the game en Swordcrafters.
Lid zijn of worden
Wie kan lid worden van SWAMP?

Iedereen! SWAMP richt zich vooral op studenten, met zijn thuisbasis aan de VUB, maar ook niet-VUB’ers zijn welkom, alsook oud-studenten.
Lid wordt je via lidmaatschap van €5 per jaar. In de statuten wordt een onderscheid gemaakt tussen sympathiserende leden en effectieve leden, maar voor meer daarover verwijzen we je door naar de statuten.
Help: een doop!

SWAMP doopt net als vele andere studentenkringen eind oktober/begin november zijn schachten. Geen paniek, de SWAMP-doop is een volledig ander concept dan de facultaire of regionale dopen: SWAMP heeft geen traditie van vuile of naakte dopen, maar het doopteam organiseert een LARP of megagame waarop alle leden en in het bijzonder alle nieuwe leden uitgenodigd zijn om mee te spelen!
Laat je je liever niet dopen?

Geen probleem, je bent absoluut welkom op onze activiteiten!
Als niet-gedoopt lid kan je echter geen volmacht geven op de Algemene Vergadering en niet opkomen voor een kernbestuursfunctie. Meer hierover vind je in de statuten.
Samenwerkingen met externen
Samenwerken voor een event?

SWAMP heeft al heel wat samenwerkingen met andere kringen en organisaties gedaan en nieuwe ideeën voor samenwerkingen zijn altijd welkom! Geef ons minstens 2 weken voor het event een seintje en we nodigen je graag uit op een bestuursvergadering om de mogelijkheden te bekijken en een aanpak af te spreken.

Wil je met SWAMP samenwerken? Geef een seintje aan een bestuurslid of stuur een mailtje naar swamp@vub.ac.be.
Spelmateriaal huren voor een event?

SWAMP heeft een grote spellencollectie. We krijgen regelmatig de vraag of we deze spellen ook uitlenen of verhuren. We verhuren een deel van onze collectie, maar natuurlijk onder enkele voorwaarden.
We vragen steeds een waarborg van €50, omdat spelmateriaal zeer duur is en we zeker willen zijn dat alles volledig terugkomt.
Naast de waarborg vragen we een huur van €5 of 10 per spel, een overzicht hiervan kan gevraagd worden door een mailtje te sturen naar swamp@vub.ac.be.
