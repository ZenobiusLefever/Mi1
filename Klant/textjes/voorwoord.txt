
Welkom

Welcome to the Society of Weird and Mad People, of afgekort SWAMP. Bij ons is alles en iedereen welkom, behalve Orks (die niet onder de “Universele verklaring van de rechten van de mens” vallen). Ben je fan van Star Wars, Harry Potter, Game of Thrones, Pokémon, card/boardgames, RPG’s of andere? Dan ben je op de juiste plek terecht gekomen!

Onze kring bevindt zich op de campus van de Vrije Universiteit Brussel, te Etterbeek. Wij zijn geen facultaire kring, wat betekent dat we niet gebonden zijn aan een bepaalde faculteit. Pluspuntje voor ons, want op die manier mogen wij iedereen recruteren voor onze werelddominatie … hum, uitnodigen om spelletjes te komen spelen met ons!

Wij spelen allerlei spelletjes. Ons motto: “You name it, we’ll play it!”.

Zin om een kaartspel te spelen? Magic the Gatering, Cards Against Humanity, Time’s Up, Dominion en nog vele andere staan ter beschikking. Eerder een boardgame-fanaat? Kolonisten van Catan (want wij doen niet aan gekwetste zieltjes), Ticket to Ride of Risk ontvangen u met open armen! Zin in een beetje politiek en drama? Vraag eens om Secret Hitler boven te halen, maar wij zijn niet verantwoordelijk voor post-game fights!

Naast klassieke spelletjes zijn wij ook grote RPG (Role Playing Game) liefhebbers. Eens zin om een one-shot te spelen? Vraag eens rond wie dat kan organiseren of kom langs tijdens onze RPG avonden elke maand. Eerder van plan om een lange campaign te beginnen? Vind bij ons vriendjes om mee af te spreken!

    Wij zijn op elk moment van de dag (of nacht) bereikbaar via onze Facebookpagina. Er is namelijk altijd wel een SWAMPie die een of andere cult aan het aanbidden is! Is het voor een vraag of we een specifiek spel bezitten of hoe je Cthulhu best kan dienen, er zal altijd een antwoord worden gegeven.
    We organiseren ELKE maandag avond om 20u een spelletjesavond in de 1G-lokalen op Campus Etterbeek van de VUB. Niet bang zijn om even binnen te stappen, wij bijten niet*!
    Naast onze spelletjesavonden organiseren wij tal van andere activiteiten zoals filmavonden (Marvel-thon, special events in de cinema, …), initiaties (Magic the Gathering, schaken, kleurenwiezen, Role Playing Games…), speciale uitstappen naar culturele evenementen (Spiel, FACTS, …) en nog vele andere. Voor alle info, volg zeker onze Facebookpagina waar alle evenementen op worden gepubliceerd.

Sam Vos,

Voorzitter SWAMP 2018-2019

* Verplicht addendum sinds het “Koala incident” van ’96.
